Panie Przewodniczący, Panie Komisarzu. 
Jako stały sprawozdawca Parlamentu Europejskiego do spraw Armenii pragnę podkreślić potrzebę określenia jasnej i skutecznej strategii +yy+ Unii Europejskiej dla Kaukazu Południowego. 
Wiążemy z tym regionem wielkie nadzieje na budowę Europy wolnej i demokratycznej. 
Aby tak się stało, musimy bardzo konsekwentnie wspierać kraje tego regionu i zachęcać do dalszych wolnorynkowych reform. 
W tym kontekście fundamentalne znaczenie będzie miało jak najszybsze zakończenie procesu negocjacji nowego typu umów stowarzyszeniowych krajów Kaukazu Południowego z Unią Europejską. 
Jestem przekonany, że umowy te będą dla tego regionu bodźcem do dalszych wysiłków na rzecz wprowadzania demokratycznych standardów. 
Przykład Gruzji pokazuje, że takie reformy już przynoszą efekt. 
W rankingu państw najbardziej przyjaznych biznesowi Doing Business dwa tysiące dziesięć, przygotowanym przez Bank Światowy, Gruzja znalazła się na jedenastym miejscu, 
co oznacza, że w ciągu czterech lat awansowała aż o sto jeden pozycji. 
Transparency International stwierdziło, iż w wyniku zmniejszenia biurokracji za kadencji Saakaszwilego współczynnik korupcji zmalał o połowę. 
Unia Europejska powinna docenić, że prezydent Saakaszwili konsekwentnie realizuje politykę wolnorynkową, a jego reformy stanowią dobry przykład dla pozostałych państw kaukaskich. 
Dziękuję bardzo. 
