Panie Przewodniczący! 
Szerzący się kryzys w strefie euro pokazuje, na jakie niebezpieczeństwa mogą być narażone projekty gospodarcze, kt~ za którymi nie kryją się przede wszystkim rachunki, rachunek ekonomiczny, ale u ich podstaw leżą też przesłanki ideologiczne, zwłaszcza gdy integracja obejmuje zróżnicowane warunki gospodarcze poszczególnych państw. 
Trzeba sobie zadać pytanie, czy niektóre państwa powinny były w danym momencie wejść już do strefy euro. 
Projekt euro stał się w pewnym momencie projektem nie tyle w pierwszej kolejności gospodarczym, co przede wszystkim politycznym, mającym na celu przyspieszenie integracji europejskiej. 
Za ten pośpiech europejscy podatnicy mogą dziś w wielu krajach +m+ dużo zapłacić. 
Dobrze, żebyśmy z tej lekcji wyciągnęli wnioski na przyszłość. 
Euro nie stanowi odpowiedzi na strukturalne problemy poszczególnych gospodarek, nadmierne zadłużenie, brak dyscypliny finansowej. 
To państwa członkowskie są odpowiedzialne za stan swoich finansów i problemy te powinny być rozwiązane tam, gdzie powstały. 
Dziękuję. 
