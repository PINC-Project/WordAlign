+Y+ dziękuję, +aplauz+ +y+ panie przewodniczący, panie i panowie przedstawiciele Rady i Komisji, szanowni koleżanki i koledzy. 
Przede wszystkim gratulujemy sobie, że spotkaliśmy się na tej sali. 
Jesteśmy reprezentantami pół miliarda mieszkańców naszego kontynentu, to wielka odpowiedzialność. 
Chciałem powiedzieć wam parę słów o sobie. 
Z zawodu jestem naukowcem. Działalność polityczną rozpocząłem w tysiąc dziewięćset osiemdziesiątym roku w związku zawodowym Solidarność, który walczył o wolność i walczył o prawa człowieka i obywatela +aplauz+. 
I walka o~ +aplauz+ i walka o prawa~ +aplauz+ walka o prawa człowieka i obywatela była zawsze moim podstawową zasadą działania. 
+Y+ w latach dziewięćdziesiąt siedem dwa tysiące jeden byłem premierem polskiego rządu. 
Przez cztery lata negocjowaliśmy udział Polski w strukturach Unii Europejskiej. 
Od dwutysięcznego czwartego j~ roku jestem w Parlamencie Europejskim. 
Zajmowałem się badaniami, innowacjami, nowymi technologiami, potem bezpieczeństwem energetycznym, także zmianami klimatycznymi i przeciwdziałaniem tym zmianom oraz partnerstwem wschodnim. 
Tak się złożyło, że te wszystkie wymienione przed chwilą sprawy są także naszymi priorytetami na najbliższą kadencję. 
Musimy pamiętać, że tkwimy dzisiaj w kryzysie i nasi mieszkańcy oczekują, że przede wszystkim z tym się uporamy. Musimy także pamiętać, że powinniśmy usprawnić działalność Parlamentu, co już się zaczęło, dzięki akcjom w ostatnich latach. 
Ale temu wszystkiemu możemy zaradzić tylko wtedy, jeśli będziemy mieli przyjęty traktat lizboński. 
To właśnie nam pomoże, to uczyni nas bardziej sprawnymi, lepiej działającymi, umożliwi nam również działania na arenie międzynarodowej. 
Mamy swoje zobowiązania, Morze Śródziemne, partnerstwo wschodnie, Ameryka Łacińska, strategiczny sojusz ze Stanami Zjednoczonymi i rosnącymi pogo~ potęgami na świecie. 
To są nasze wielkie wyzwania. 
I dlatego traktat lizboński daje nam do ręki nadzwyczajne narzędzie do ich realizacji. 
Na koniec chciałem wam powiedzieć, że najważniejszy kryzys, który mamy do przezwyciężenia, to kryzys, przyznajmy to, chociaż to trudne, braku zaufania do nas obywateli. 
Mówmy sobie takie słowa, które są czasami cierpkie, bo one nam pozwalają przezwyciężyć nasze słabości. 
Nasi obywatele często nas nie rozumieją. 
Zróbmy wszystko, żeby to się zmieniło. 
To przede wszystkim zależy od nas, członków Parlamentu Europejskiego, bo my co tydzień przyjeżdżamy z naszych regionów, a na koniec tygodnia rozjeżdżamy się po całej Europie, bo wiemy najlepiej, co ich boli i na co liczą, dlatego tego życzmy sobie najbardziej, wtedy łatwiej będzie nam sprostać zadaniom, które przed nami stoją. 
Dziękuję bardzo. 
