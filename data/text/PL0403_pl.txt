Dziękuję, Panie Przewodniczący, Panie Komisarzu. 
Pragnę pogratulować sprawozdawcy, który wykonał znakomitą pracę, ważną dla kształtu przyszłej białej księgi. 
Popieram opinię, że sprawą kluczową dla Unii Europejskiej jest poprawa wydajności systemu transportu, ale dla realizacji tego celu konieczna jest strategiczna inst~ integracja instrumentów Wspólnoty. 
Polityka spójności jako kluczowy instrument realizacji strategii Europa dwa tysiące dwadzieścia powinna odgrywać rolę wiodącą wobec polityk sektorowych, 
prowadząc do pełnego włączenia wszystkich państw członkowskich do sieci europejskiej, a także wspierając stopniowe wdrażanie rozwiązań inteligentnych. 
Unia Europejska powinna dysponować instrumentami wspierającymi zwiększenie efektywności sieci transportowych, w tym w odniesieniu do projektów transgranicznych. 
Jednakże fundusz transportowy nie może powstać kosztem środków na politykę spójności. 
Powinniśmy dążyć do jednoczesnego wzajemnego wzmacniania polityki transportowej i polityki spójności, a nie osłabiać inst~ +y+ istniejące instrumenty. 
Dziękuję bardzo. 
