Dziękuję, Panie Przewodniczący. 
Moje osobiste doświadczenia spowodowały, 
że chciałabym zwrócić uwagę Parlamentu Europejskiego na kwestię opieki medycznej eurodeputowanych w sytuacjach nagłych wypadków za granicami Europy. 
Mój przypadek, a po nim przypadek z Haiti świadczą o potrzebie stworzenia precyzyjnych uregulowań dla posłów, którzy podczas repatriacji wymagają stałej opieki lekarskiej. 
W Parlamencie brak jest odpowiedniej komórki, która w takich sytuacjach odpowiadałaby za powrót, za organizację powrotu posła. 
Myślę, że należałoby utworzyć w Parlamencie podmiot odpowiedzialny za tego rodzaju sytuacje. 
Panie Przewodniczący! Drodzy koledzy! 
Z tego miejsca pragnę podziękować za troskę o mój stan zdrowia w tych trudnych dla mnie chwilach. 
Szczególnie pragnę podziękować za doskonałą opiekę zarówno lekarzom, jak i całemu personelowi medycznemu pierwszego szpitala w Szanghaju 
oraz pani Petrze Claes, panom Esteli Burriel i Lorenzo Manelli z Parlamentu Europejskiego za zaangażowanie i ogromną pomoc, której mi udzielili. 
Dziękuję z całego wzmocnionego serca. 
