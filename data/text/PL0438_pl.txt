Dziękuję bardzo, Panie Komisarzu, Panie Sprawozdawco. 
Z całą pewnością +yyy+ +m+ warto pogratulować, bo +bu+ Alejo Vidal-Quadras nie tylko jest podporą kompromisu z Radą, który uzyskaliśmy, ale także podporą porozumienia, niezwykle szerokiego porozumienia sił politycznych w tym Parlamencie. 
To, to bardzo ważne. 
Grupa Konserwatystów i Reformatorów popiera ten kompromis, mimo że Parlament na samym początku proponował dużo bardziej ambitne rozwiązania, w szczególności w zakresie budowy infrastruktury, a także w zakresie zaangażowania politycznego Unii Europejskiej w rozwiązywanie kryzysów, także +y+ w wymiarze międzynarodowym. 
Rozporządzenie w pierwotnej wersji można powiedzieć, że zawierało dużo więcej zobowiązań, 
tak wobec firm, jak i wobec państw. 
Dzisiaj +y+ to, co mamy na stole, zawiera dużo więcej możliwości. 
Pozostaje mieć tylko +o+ nadzieję, że nie będzie to pretekstem do kontynuowania polityki obojętności, tak ze strony państw, jak i firm, +yy+ o~ polityki obojętności wobec rosyjskiego nadużywania broni gazowej w Europie Środkowej. 
Pozostaje mieć nadzieję, że Komisja Europejska będzie z całą stanowczością zwalczała +yy+ nadużywanie pozycji monopolistycznej przez Gazprom, który także z powodów politycznych chce zachować nie tylko pełną kontrolę nad gazociągami, także na terenie Unii Europejskiej, ale także pełną kontrolę nad surowcem, również po jego sprzedaży na rynku wspólnotowym. 
Dzieje się to kosztem i wspólnego rynku, dzieje się to kosztem konkurencji, praw konsumentów, dzieje się to w końcu kosztem rozwoju nowoczesnych technologii w przemyśle gazowym. 
To rozporządzenie oczywiście mogło być lepsze, +yy+ ale wciąż pozostaje najbardziej wymierną szansą, najbardziej wymierną gwarancją +yyy+ unijnej polityki energetycznej wobec kryzysu dostaw i dlatego dzisiaj w głosowaniu powinno być jak najszerzej poparte przez naszą Izbę. 
Dziękuję bardzo. 
