Jako poseł z Gdańska, miasta nad Bałtykiem, popieram strategię dla regionu Morza Bałtyckiego jako projekt pilotażowy dla podobnych strategii makroregionalnych 
i chciałbym, żeby to był projekt udany. 
Czynię to jednak z dwoma zastrzeżeniami. 
Po pierwsze, żeby strategia wypełniła się konkretnymi projektami, muszą być pieniądze. 
Żeby były pieniądze, muszą być konkretne źródła finansowania. 
Inaczej strategia staje się seminarium i pustym gawędziarstwem. 
Ale żeby były źródła finansowania, trzeba rozstrzygnąć, czy będą to ekstra pieniądze na tą strategię, czy też będą pochodziły z okrojenia innych programów sektorowych, czy polityk +hymm+ +y+ regionalnych. 
Byłoby to niedobrze. 
Drugie zastrzeżenie ma charakter partykularny. 
Morze Bałtyckie jest niestety wciąż najbardziej zanieczyszczonym morzem europejskim. 
Tymczasem za przyzwoleniem Unii Europejskiej i poparciem niektórych jej krajów budowany jest kontrowersyjny projekt Gazociągu Północnego. 
+m+ Tymczasem słusznie podkreślono w raporcie, istnieje potrzeba zmniejszenia zależności regionu od dostaw energii z Rosji. 
Cóż warte są nasze rezolucje, jeśli dwa lata temu +yy+Parlament Europejski sprzeciwia się budowie Gazociągu Północnego, a po dwóch latach jest on budowany. 
Pomimo tych zastrzeżeń warto poprzeć tę strategię i dać szansę temu regionowi. 
Dziękuję bardzo. 
