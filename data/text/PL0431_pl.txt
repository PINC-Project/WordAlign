Dziękuję, Panie Przewodniczący! 
Od wielu lat w moim gospodarstwie zajmujemy się produkcją ziemniaków skrobiowych 
i tak, jak wiele dziesiątek tysięcy plantatorów w całej Unii Europejskiej obawiam się, że zniesienie kwot produkcji skrobi i wycofanie wsparcia tej produkcji, kierowanego zarówno do producentów, jak i przetwórców, do plantatorów, jak i przetwórców, spowoduje w dwa tysiące trzynastym roku drastyczne pogorszenie się ich sytuacji ekonomicznej. 
W związku z powyższym opowiadam się za utrzymaniem systemu kwotowania produkcji skrobi ziemniaczanej 
wraz z gwarantowaniem ceny minimalnej oraz płatności uzupełniających dla producentów rolnych. 
Ewentualna likwidacja tych instrumentów w sektorze skrobi musi wiązać się z zapewnieniem odpowiedniego wsparcia finansowego na restrukturyzację. 
Powoływanie się przez Pana Komisarza na reformę cukru jest co najmniej nieszczęśliwe, bo to była porażka europejska 
i tak naprawdę pomogła tylko latyfundystom w Południowej Ameryce. 
Także nie tędy droga, Panie Komisarzu, 
jeszcze czas na rozsądek. 
***blank***
